—— VIII -

Ex legibus autem quibus ut editores in opere tractando tenerentur
. Academia decrevit, haec fere ad syllogen reete adhibendam digna viden-
tur quae paucis hoc loco repetantur:

Terminos operis Academia constituit annum pugnae Actiacae et
initium imperii Diocletiani. Sed etiam eorum quorum aetas utrum
paullo superior an inferior fuerit non certe diiudicare licet nonnunquam
ratio habita est.

Romanorum recepti sunt homines ordinis senatorii quicunque inno-
tuerunt, ordinis equestris ii qui ⁹imperatorum negotia gesserunt, item
eorum cognati familiaresque. Neque minus Romanorum quorum prae·
terea apud scriptores mentio fit plerique memorati sunt, inprimis ii
quorum nomina apud rerum scriptores inveniuntur. Sed hominum
plebeiorum infinita illa turba qua scripta ecclesiastica et auctorum iuris
referta sunt procul semota est. Haec de Romanis. Graecorum autem
et barbarorum hominum selecti tantum recepti sunt et ii quidem qui
cum Romanis vel rebus vel hominibus quodam modo coniuncti fuerunt.

Quae ex scriptoribus titulis nummis de iis quorum nomina recepta
sunt adhuc innotuerunt, ea plene, quantum in materia maxime dispersa
fieri potuit, allata sunt. Sed et in imperatoribus Romanis omissis rebus
quas imperium adepti gesserunt ea quae ad vitam privatorum spect-ant
memorata sunt et de regibus barbarorum quae scitu maxime digna erant
afferre satis visum est. Denique de scriptis eorum qui litterarum laude
floruerunt pluribus agere non fuit consilium, quoniam qui litterarum
historias condiderunt satis copiose de iis disputaverunt. ’

Romanorum hominum nomina per litterarum ordinem ex gentiliciis,
quatenus innotuerunt vel probabiliter restitui potuerunt, sunt disposita.
De Graecis autem et barbaris iis qui civitate Romana ornati tria nomina
gesserunt plerumque sub cognominibus actum est. Homines polyonymi
vel sub primo nomine vel sub eo quod fuit principale ac re vera pater-
num tractati sunt. Quicunque pluribus nominibus more Romano formatis
usi sunt, eorum nomina nuda suh uno quoque nomine repetita sunt.
Veluti de C. Antio Iulio Quadrato sub Iulio disputatum est, nomina
repetita sunt sub Antio et sub Quadrato.

De forma denique operis monendum est litteris quadratis nomina
hominum ordinis senatorii impressa esse, titulos qui Corpore Inscriptio-
num Latinarum continentur plerumque per numeros nudos indicari.
‘Fasti’ ad quos lectores saepe ubi de consulatuum indicationibus agitur
relegantur, sunt fasti consulares quos volumen quartum exhibebit.

